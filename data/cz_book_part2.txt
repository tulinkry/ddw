rauše Mojmíra okamžitě zaujme. 
„Vážně? A co jsem třeba říkal?“
Přikryju hrnec s koprovkou poklicí, otevřu myčku, jako ob-
vykle se potěším pohledem na lesknoucí se nerez dvířka a se 
stejnou dětinskou radostí si rychle stoupajícím proudem horké-
ho vzduchu nechám pohladit obličej. 
„To už vážně nevím. Žádný slovní perly to ovšem nebyly,“ ří-
kám s přimhouřenýma očima. „Vzpomínám si jenom, že jste 
mluvil nejrychlejc ze všech, nikoho jste nepustil ke slovu a motal jste pátý přes devátý…“
33
„Tak dík.“
Chvíli mlčíme. Vyndávám nádobí z myčky a sbírám síly na 
další slovní souboj. Do toho! 
„Chabou apologetiku vašeho narkomanskýho období máme 
patrně za sebou, že?“ říkám. „No a co ty vaše bordely?“
„Jakou zas apologetiku? Co to blábolíte, ženská?“
Tak ať si to nádobí z myčky laskavě vyndá sám, pomyslím si 
uraženě a osuším si ruce papírovou utěrkou. 
„Apologetika neboli obhajoba,“ vysvětlím Mistrovi shovívavě. 
„Tedy nikoliv třeba jako bohosloví… Bohosloví by k vám jaksi neštymovalo.“
„Hm,“ říká bez zájmu Mojmír. „Tak jo.“ 
Ale mlčí. 
„Takže co ty bordely?“ připomenu mu a zhasnu v kuchyni. 
„Co je s nima? Chcete to šukání detailně popsat? Netušil jsem, že k vašim úchylkám patří i voyeurství…“
Tak stupidní vtip mi ani nestojí za komentář. 
„Jste idiot,“ shrnu to a jdu si pustit cestopisný pořad o Maledivách. 
34
VI



A přece se najde něco, co Mistrův hédonismus dočasně omezí: 
maraton. 
Začne to nenápadně: Mojmír dobře ví, že po letech obžerství, 
alkoholismu a cizoložných excesů naléhavě potřebuje zhubnout, abstinovat a žít monogamně, zkrátka jak se říká ubrat páru — tak- 
že paradoxně zrychlí. 
Začne běhat. 
Nejprve samozřejmě jen chodí — sice stále rychleji, nicméně 
ani tak to na žádné velké běžecké výkony rozhodně nevypadá. 
Ale potom od kohosi dostane knihu Born to run  — a tak jako tisíce lidí před ním ještě týž den, co zmíněný bestseller s dlouho nepoznanou lítostí dočte, i on poprvé vyběhne — a postupně 
nově zrozené běžecké vášni zcela propadne. 
První den uběhne sotva dvě stě metrů a poté musí potupně 
přejít znovu do chůze. Ztěžka popadá dech a vážně přemýšlí 
o tom, že ten šílený nápad s běháním vzdá. 
Ale kupodivu to nevzdá. 
Nazítří uběhne asi půl kilometru, ale současně má prý pocit, 
že v příštích vteřinách zkolabuje. Nebo vyčerpáním padne na 
asfalt doprostřed silnice a první auto ho přejede… V plicích ho pálí a hlava se mu točí. Ale vydrží, i když ten pocit možného sr-dečního selhání údajně přetrvává. Nazítří se u něj žádné obavy 35
z kolapsu už prý neobjeví, přestože uběhne v kuse více než kilometr — ale i tak se pro jistotu objedná na celkovou zdravotní prohlídku, aby jej lékaři ujistili, že jeho srdce je zdravé a běžec-ký trénink ani případný maraton ho nijak neohrozí. A lékaři 
mu to skutečně potvrdí. „Dokonce je to přesně naopak,“ dozví 
se. „Běhání je oficiálně doporučovaný kardiosport. Rozumný, 
pozvolný trénink na maraton vám i vašemu srdci jenom pro-
spěje.“ 
Tuhle větu bude později Mojmír každému ukřivděně opako-
vat. 
Takže na doporučení lékařů dál trénuje — a dokonce trénin-
kové dávky ještě zvýší. V pohodě a bez větší námahy (jak ales-poň tvrdí) zaběhne jarní půlmaraton — a pak si znovu přidá. 
Nakonec běhá dvakrát denně patnáct kilometrů. Vybíhá časně 
ráno, potom tři hodiny pracuje, naobědvá se, na dvacet minut si zdřímne — a jde si dát další patnáctku. 
Týden před maratonem uběhne třicítku — a když se večer už 
za tmy vyčerpaně doplazí domů, je očividně šťastný. 
„Spěchej pomalu!“ připomínám mu, neboť mám upřímnou 
starost. Co když příště pan maratonec někde v lesích na dvacá-
tém kilometru exne, a nechá Hedviku, děti a mě živořit ze své třímilionové životní pojistky? říkám si prorocky. 
Jenže Mojmír na žádná varování neslyší. Každé ráno a každé 
odpoledne si oblékne některý z těch svých křiklavě barevných 
a většinou už dost smradlavých běžeckých úborů značky Adi-
das se třemi pruhy na výložkách (nadporučík maratonu v zá-
loze! cha cha!) a znovu a znovu vyráží ze sázavského domu do 
okolních kopců… 
Místo aby v padesáti letech konečně v životě zpomalil, tak ten idiot ještě zrychlí. Typická mužská dialektika, že? 
A všichni už víme, jak to skončí. 
36
II
I 
I když bychom se do IKEMu vcelku pohodlně dopravily měst-
skou hromadnou dopravou, ze Staroměstského náměstí nás 
nakonec odváží jakýsi nesympatický taxikář, jehož nám před-
tím doporučí Hedvičin otec (který svůj kočár tažený dvěma 
vyzáblými koňmi zaparkoval nedaleko odtud a poté se vmísil 
mezi diváky maratonu, aby na vlastní oči sledoval další životní triumf svého slavného zetě). Nemám ovšem nejmenší důvěru 
ani v Hedvičina otce, ani ve výše zmíněného taxikáře, a tak 
Hedviku upozorním, že je to zcela zbytečný výdaj a že v příštích letech budeme — jak se zdá — potřebovat každou korunu. Ten 
vyděrač na štaflu nám už ale mezitím otvírá dveře obstarožního žlutého mercedesu. 
„Můžeme jet osmnáctkou do Nuslí a tam přestoupit na auto-
bus — na sto devadesát trojku,“ šeptám Hedvice naléhavě, ale 
vůbec mě neposlouchá. 
„Cože?“ říká zmateně. 
Nastupuje na přední sedadlo taxíku a já se rezignovaně 
vmáčknu dozadu. 
Prodíráme se hustým provozem na vltavském nábřeží. Hed-
vika je nezvykle mlčenlivá a také nápadně bledá. Vytáhnu 
z kabelky mejkap a nabídnu jí ho, ale odmítne. Předstírá, že 
pozoruje řeku, i když je mi jasné, že nic z toho, co vidí, příliš nevnímá. Náhle nervózně vyloví z kabelky telefon a informuje 
39
oba Mojmírovy bratry o tom, co se Mistrovi při jeho pokusu 
aktivně sportovat právě přihodilo… Mnoho povyku pro nic, na-
padne mě a v duchu se tomu zasměju. Samozřejmě to nedám 
najevo, ale jsem z toho rychlého sledu událostí docela příjemně vzrušená — a po pravdě se už vysloveně těším na všechny ty 
nevyhnutelné změny, které v příštích dnech a týdnech přijdou. 
Změna je život, říkám si vesele — ale hned mě napadne, že pro Mistra to momentálně asi neplatí. 
Jdeme od taxíku k IKEMu a já Hedvice sotva stačím; jakmile 
prosklenými dveřmi vstoupíme do budovy, setřese mě defini-
tivně. Když ji konečně doženu, už nervózně naslouchá recep- 
ční — je to milá a hezky upravená dáma, která už sice není nejmladší, ale na druhou stranu je nevtíravě nalíčená a hlavně má přímo rozkošné, skoro klukovské mikádo. 
„Dobře. A jak se váš manžel jmenuje?“ ptá se. 
Hedvika se zprudka nadechne, jako by ji čekal nějaký fyzicky 
náročný úkol, a potom zajíkavě vysloví Mistrovo příjmení a po krátkém zaváhání přidá i jméno. 
Pokud recepční ví, že jde o literární celebritu, nedá to na sobě znát — pouze příjmení polohlasem zopakuje. 
„Ano, vím. Vezli ho na kardiochirurgii,“ říká obratem. „Nej-
spíš už je ale na sále v prvním patře.“ Švihne ukazováčkem šik-mo dopředu a hned nato vzhůru. „U výtahů jsou směrovky, ale 
na sál vás nepustí.“ 
Hedvika poděkuje a v příští vteřině se rozběhne naznačeným 
směrem. 
„Můžete ale čekat venku!“ sdělí mi recepční. 
Věnuju jí svůj nejlepší úsměv a krátký omluvný pohled — 
a vydám se zvolna za Hedvikou. Však nehoří, říkám si. Spě-
chej pomalu. Dveře výtahu se otvírají. Hedvika vběhne dovnitř 40
a před fotobuňku dveří vloží nohu v krémovém střevíčku. Po-
pelka, napadne mě ihned. Popelka a Modrovous. Bohaté, chlíp-
né monstrum, které zabíjí Popelčinu přirozenou krásu, talent 
a nespoutanost.  
Ale třeba — dá-li Bůh — už jsou Modrovousovy pozemské 
hodiny sečteny.  
„Poběž!“ vybízí mě Hedvika nervózně, avšak já si přivolám na 
pomoc síly své ženské důstojnosti — a nezrychlím.   Jsem klidná a vyrovnaná a mám se ráda taková, jaká jsem, opakuji si. Ano, možná jsem takzvaně tlustá, ale já v tom velkém silném těle žiju ráda. Život je dobrý — a vypadá to, že bude ještě lepší. 
41
II
Mistr údajně stále chrlí krev, takže ho vezou rovnou na sál — 
a tam už nás opravdu nepustí. Malá místnost před operačním 
sálem je neútulná a studená, ale naštěstí jsou tu jakžtakž pohodlné čalouněné lavice. Hedvika se vystrašeně sveze na nej-
bližší z nich a já se posadím vedle ní. Je tak bledá, až mi to připomene pohádku Mrazík. Zvednu oči k protější stěně a oči-ma marně hledám televizní obrazovku. Nemohu uvěřit, že tu 
není! V duchu si trpce připomenu, kolik Hedvika i já platíme 
za zdravotní pojištění. Ale nesmím se teď nad takovými věcmi 
rozčilovat, to je mi jasné. Obrním se trpělivostí a v duchu se připravuji na dlouhé čekání. Často mě zvou k domácím porodům, takže jsem na časové prodlevy zvyklá, jenomže mezi če-
káním na nový život a čekáním na smrt je podstatný rozdíl — ať už se vám tohle moje tvrzení bude líbit, nebo ne. Porody mě 
nabíjejí energií, zatímco umírající pisálkové mě upřímně řeče-no spíše nudí. 
Po třiceti minutách Hedvičina nepřetržitého tichého vzlykání 
je mi jasné, že se musím nějak zaměstnat, jinak zešílím. Najdu na dlouhé chodbě automat na kávu, naházím do něj nekřesťan-ské peníze a zmáčknu dvakrát příslušné tlačítko. Odnesu oba 
plastové šálky zpět a přinutím Hedviku sníst ke kávě i několik sušenek, které mám jako vždy s sebou.   Většinu jich nakonec 42
spořádám já, ale tuhle dietní chybu mohu s čistým svědomím 
omluvit dnešní mimořádnou situací. Kdo by myslel na diety, 
když mu umírá jeho bližní? říkám si, i když vím, že s tím bliž-
ním je to tak trochu lež — neboť čím déle našeho Mistra znám, tím mi připadá vzdálenější. A nechutnější! 
Káva — alespoň na české nemocniční poměry — naštěstí 
docela ujde, i když skutečné espresso macchiato, jak zněla ona klamavá informace na čelní desce automatu, chutná o dost jinak — a moje polomáčené sušenky jsou pro změnu už trochu 
seschlé a tvrdé. Po pravdě řečeno mám raději ty piškotové od 
Nestlé, ty jsou mnohem jemnější a lépe kloužou do krku, a na-
víc mají uprostřed takovou tu báječnou náplň z ovocného želé, i když taky obsahují trochu cukru, barviv a éček (ale kdo z nás nikdy nezhřešil, že?). 
Po další půlhodině čekání tvrdě usnu — a probudí mě až 
ruka mladého kardiologa, která se mě jemně dotkne na rameni. 
Otevřu oči, podívám se na hodinky — a překvapeně zjistím, že 
jsem spala déle než dvě hodiny. Cítím se docela odpočatě. Za-
chmuřená lékařova tvář, jakož i délka zjevně náročné operace 
ve mně navíc vzbudí naději, že ten machistický tyran konečně 
zemřel — a ihned si dávám závazek přesvědčit Hedviku, aby 
rozhodně odmítla módní diktát pseudokřesťanských pohřbů 
do země a zvolila pro Mistra očistný pohřeb žehem (bez mu-
čení přiznávám, že představa spálení Mistrova těla má pro mě jaksi mnohem větší kouzlo než pouhé spuštění rakve do hlíny). 
Současně se však i nadále obávám, aby Mistr se sobectvím sobě vlastním na operačním stole škodolibě neožil (ano, škodolibě, jinak to při nejlepší vůli nazvat nemohu) — a nevrátil se tak nevyžádaně do mého a Hedvičina života. Taková šance už tu 
nebude léta, připomínám si. Koneckonců aorta nepraská lidem 
každý den, že? 
43
Felčar bůhvíproč stále mlčí a tváří se komicky vážně. Je mi 
naprosto jasné, že v duchu řeší tradiční, domněle etickou otáz-ku, nakolik být upřímný k manželce pacienta, který je právě 
v kritickém stavu. Říct, či neříct, to je, oč tu běží… Ale doktor jenom kouká na Hedviku a mlčí jak sfinga. 
„Ježiš, tak co, doktore?“ nevydržím to. „Vymáčkněte se laskavě!“
Teprve poté se nám ten Hamlet medicíny (cha!) uráčí po-
někud uraženě sdělit, že Mistr už byl v klinické smrti, ale žije a momentálně je napojený na mimotělní krevní oběh. To zní 
nanejvýš nadějně, pomyslím si okamžitě, ale dobře vím, že ještě zdaleka není vyhráno — ihned si totiž vzpomenu na Mistrovu dosud žijící stoletou (!) babičku z matčiny strany, jakož i na legendární tuhý kořínek téhle části Mojmírovy rodinné větve (Mistrově vršovické prabábě chyběly do dožité stovky pouhé tři roky). Pak si ale vybavím předčasné úmrtí Mojmírova otce — 
a celá situace rázem vypadá o něco radostněji. 
Opravdu jasný plamen naděje ve mně však zažehne teprve 
hlavní kardiochirurg poté, co se vynoří z operačního sálu a za-míří k nám. Hedvika naopak strne. I ona chápe, že ta velká, 
téměř jednolitá rudá skvrna na chirurgově gumové zástěře je 
Mojmírova krev. 
„Je mi to moc líto, ale váš manžel to pravděpodobně nepřeži-
je,“ říká Hedvice bez okolků — a jeho přímočarost na mě udělá velmi příznivý dojem. Mám ráda jasný a neuhýbavý přístup. 
Vaše řeč budiž ano nebo ne… Hedvika ovšem po jeho lapidární 
prognóze okamžitě omdlí, takže doktor a mladá sestra prochá-
zející zrovna kolem ji musejí společně křísit. Pokládají Hedviku do stabilizované polohy na vozík a ten milý, neuhýbavý doktor jí kontroluje puls. 
„Za chvíli se probere,“ sděluje mi s mužnou stručností a od-
chází zpět na sál. Sestra Hedviku kamsi odváží. Vůbec nepo-
44
chybuji o tom, že se znovu vdá. Sotva však tu myšlenku v duchu vyslovím, je mi hned jasné, že náš chorobně žárlivý Mistr se tu bezpochyby obratem objeví. Tak kdepak ho máme? říkám si 
a rozhlížím se po stropě. Možná Mojmír v podobě ducha koneč-
ně pochopil, že mít rád neznamená vlastnit, směju se pod vousy (jasně že se pravidelně depiluji, to s těmi vousy je jenom metafora!). Všechno je v pohybu, věci se mění a já jsem plná energie. 
Dobře vím, že Hedvika bude v pořádku, to ve svých útrobách 
cítím zcela jasně. Nejsem jasnovidka, ale jsem ta, která ví. Žiji s vámi, milé sestry. Jsem vaše tlustá prabába, vaše matka, dcera i vnučka. Jsem vaše zapomenutá divokost, váš prazákladní 
ženský instinkt — je mi sedm, je mi šedesát dva a jsou mi dva miliony let. Jsem mladá jako včera narozené vydří mládě, jsem stará jako Matka Země. Všimly jste si, milé sestry, s jakou chutí se dotýkáte hlíny na zahradě? To hledáte mě. I Hedvika mě hle-dala. Můj klid a mou moudrost. 
Samozřejmě vím, že s Mistrem ještě budu muset mluvit, ale 
docela se na ten souboj těším. 
45
III
Po čtyřiceti minutách vychází mladý lékař znovu ze sálu. Je notně zpocený, ale to jeho sex-appealu v mých očích spíš přidává. 
„Kde je paní Hedvika?“ ptá se. 
„Omdlela,“ informuji ho se svým nejhezčím úsměvem. „Sest-
ra ji vzkřísila a kamsi odvezla.“ 
Doktor přikývne a zjevně se chystá vrátit na sál. 
„Jak to s Mistrem vypadá?“ říkám rychle. „Tedy s Mojmírem?“ 
Tím Mojmírem se snažím naznačit náš blízký příbuzenský vztah, ale doktor přesto zaváhá. 
„Promiňte, a vy jste?“ zeptá se. 
„Něco jako sestra paní Hedviky,“ říkám. „Blízká příbuzná.“ 
Doktor několik vteřin mužně přemítá a potom rázně zavrtí 
hlavou. Připadá mi, že je to ten nejkrásnější pohyb na světě. 
„Bohužel,“ říká už vcelku zbytečně a krčí rameny. „Je mi líto.“
Je jasné, že si tuhle chvíli užívá (všichni přece víme, že nečekané úmrtí — natožpak nepředpokládaná smrt celebrity — lékaři 
jeho nudnou a dlouhou noční službu spíše zpříjemní), ale nijak zvlášť mu to nevyčítám, neboť má na druhé straně mimořádně 
hezké rty, zadek a hlavně ruce. Vzájemně se pozorujeme. Chá-
pu, že se musím ovládnout a nedat své pocity najevo, ale jen tak na povel se rozplakat nedokážu — a i kdyby, na švagrovou by to bylo gesto poněkud přehnané, říkám si. Nakonec se po blesku-rychlé úvaze spokojím s tím, že několikrát polknu, jak jsem to 46
asi tisíckrát viděla v amerických telenovelách. Připadá mi to jako správný odhad situace, jako gesto uměřeného, civilizovaného 
euroamerického zármutku — nejsem koneckonců ani hysteric-
ká cikánka z Karlína, ani přehnaně afektovaná černoška odně-
kud z Etiopie, že? Podle doktorovy reakce se zdá, že to byla dobrá volba. Bůh žehnej Americe! Mladý lékař mi krátce položí ruku 
na rameno, takže mu s čistým svědomím můžu recipročně po-
hladit jeho opálené svalnaté předloktí. Díváme se na sebe. Já na něj a on na mě. Panebože! říkám si. Vzpamatuji se. 
„My to zvládnem,“ odpovím konečně — a jsem si tím napros-
to jistá. 
Doktor odchází — ale ještě se za mnou otočí! Život je náhle 
plný vzrušujících příslibů. Cítím hluboký vnitřní klid a vychutnávám si všechnu tu novou svobodu…
Ale náhle přede mnou stojí Mojmír! Tedy samozřejmě Moj-
mírův duch. Musel proklouznout kolem doktora, když se před pár vteřinami vracel na sál. 
Ani to netrvalo dlouho. 
47
IV 
„Co se to kurva děje?“ ptá se vyděšeně Mojmírův duch a nevě-
řícně si prohlíží své nové, průhledné tělo. Vulgární část jeho osobnosti zůstala bohužel zachována, pomyslím si. Mistrův 
duch je zjevně v šoku, zatímco já cítím jen ryze zlomyslné uspokojení z toho, že Mojmírův sladký sobecký život před chvílí definitivně skončil. Samozřejmě že i jeho pozemský život, tak jako všechny jiné, ihned plynně přešel v život nový, čistě astrální — 
ovšem na tuhle fázi existence náš racionalista zjevně není připraven: momentálně připomíná spíše rozčileného hosta, které-
ho vyhazují z restaurace dvě hodiny před zavírací dobou. Cha 
cha! Stojí vedle mě v předpokoji operačního sálu a jeho zbrusu nová podoba mi tak jako všechna astrální těla, která jsem kdy viděla, i tentokrát připomíná hologram. 
„Kde je moje žena?“ říká nervózně Mojmírův duch. 
Usmívám se. Mistrovy astrální hlasivky se napnou a zavibrují. 
„Co je s mojí ženou? Kde je Hedvika?“ zařve na mě. „Mluvte 
kurva, babo zatracená! Kde doprdele je?“
Astrální těla machistických primitivů ani jejich vulgarismy 
mi však strach nenahánějí. 
„Chtěl jste se, Mistře, patrně zeptat, kde se právě nachází vdova?“ 
opravím ho klidně, s pedantskou potěchou. Pobaveně pohlédnu 
rozběsněnému hologramu přímo do očí (dá-li se tedy vizualizace očí ještě nazývat očima). „Nemýlím-li se?“ dodám skoro až rozverně. 
48
„Panebože!“ zvolá Mojmírův duch, „vždycky jsem věděl, že 
jste svině, ale vážně jsem netušil, jak bezcitná!“
„Musím přiznat,“ říkám záměrně zvesela, abych zakryla, jak 
se mě jeho urážka dotkla, „že mě pokaždé rozesměje, když se 
Boha dovolává všeobecně známý kurevník. Mrtvý kurevník dovolávající se Boha je dokonce ještě zábavnější!“
„Sklapněte!“ houkne na mě. 
Pobaveně ho pozoruji, a dokonce si s nenuceným šarmem za-
ložím dlaň pod pravou tvář (přesně jako to během konverzace 
s muži dělá ta francouzská herečka, na jejíž jméno si momentál-ně nevzpomínám). 
„U živých kurevníků to ještě lze jakžtakž pochopit, ale mrtvola děvkaře proměněná v pánbíčkáře?“ říkám s pařížskou nonša-lancí. „To tedy pardon!“ 
To pardon ovšem vyslovím s francouzskou dikcí. 
„Co je doprdele s Hedvikou?!“ zařve na mě znovu spisovatelův 
duch. 
Snažím se své leknutí nedat najevo. 
„Omdlela,“ říkám co možná klidně. „Mladé ženy mívají sklon 
manželovo úmrtí přeceňovat.“
Ani se nezmůže na odpověď. Zdá se, že Mistrův duch je… bez-
duchá troska. Cha! Moje léta zraňovaná duše slaví triumfální 
vítězství. Ale buďme objektivní, řeknu si po chvíli. Není přece těžké Mojmírův posmrtný zmatek pochopit. Představte si na-příklad, že celý život neochvějně věříte, že jedna a jedna jsou dvě — a najednou přijde někdo, kdo vám zcela vážně tvrdí něco jiného. Vy máte jednu hrušku, on má jednu hrušku — a když 
vám tu svou dá, držíte prý v rukou tři… Nebo klidně sedm 
hrušek… Nebo dokonce třicet jedna… Zachovat si při těchhle 
počtech zdravý rozum není vůbec snadné — a to jde jaksi jen 
o obyčejné hrušky, jejichž součet (jakkoli krajně podivný) vám 49
koneckonců může být šumafuk. Ale teď si představte, že zemře-
te — a váš život přesto dál pokračuje, i když velmi zvláštním způsobem. Nemůžete se hýbat, nemůžete jíst ani pít, a dokonce ani nedýcháte — ale přesto vidíte, slyšíte a přemýšlíte. Mluvíte! 
Jste prokazatelně mrtví, ale přitom k vlastnímu úděsu všechno kolem sebe dál plně vnímáte! Nejdřív je to samozřejmě peklo, 
ale nakonec tuhle neuvěřitelnou skutečnost přijmete; v prvních dnech a týdnech ovšem logicky dost trpíte. 
Tak jako právě teď Mojmír. 
Onen notoricky známý a pro každého jen trochu informova-
ného člověka zcela zřejmý fakt, že smrtí život člověka nekončí, nýbrž že po smrti všichni žijeme dál v ryze duchovní podobě, 
Mojmír od začátku interpretuje jako škodolibou a krutou ironii osudu… Cha cha! Všechno, v co celý život věřil, bylo právě roz-metáno v prach. Jeho světonázor je v troskách! Náš zpupný ra-
cionalista byl vysvlečen z oblečku Hugo Boss a během jediné 
vteřiny dostal nové, jaksi zcela neznačkové, čistě astrální tělo. 
Fyzika, chemie, logika, statistika, psychologie ani sociologie náhle neznamenají vůbec nic… A světe, div se, ani ta Mistrova povrchní životní filozofie. 
„Všechno, co jsem se o životě za padesát let dozvěděl, je mi 
najednou úplně k hovnu!“ říká vztekle Mojmír. 
„No, zase tolik jste se toho o životě nedozvěděl…“
„Držte už laskavě hubu, madam!“
Takhle naštvaného ducha jsem vážně ještě neviděla. Je stá-
le dost zmatený, ale celé jeho průhledné tělo se chvěje zlo- 
bou — kdyby jím proudila krev, Mojmírův duch by bezpochy-
by samým vztekem zrudl. Rozumím tomu. V prvních hodinách 
po smrti všichni logicky procházíme fází odmítání. Popíráním 
toho, co je evidentní. Také Mojmír roli ducha zatím odmítá 
přijmout. Všechno se v něm proti nové životní roli bouří. Za 
50
žádnou cenu nechce připustit něco, co sice na vlastní oči vidí a na vlastní uši slyší, ale na co jaksi z principu nevěří… Je exemplárním příkladem otrocky racionálního ducha trpícího fatální ztrátou identity: je to duch, který nevěří na duchy! Cha cha! Tohle se mi vážně povedlo! říkám si v duchu.  Cha cha cha! Dneska jsem skutečně ve formě. 
Ne tak ovšem Mojmírův duch. Může se mnou hovořit, vidí 
mě, ale nemůže se na rozdíl ode mě ani o milimetr pohnout. 
„Tak co, Mistře, už konečně připouštíte, že váš legendární ce-loživotní racionalismus byla slepá ulička?“ škádlím ho. „Že ten váš slavný rozum na výklad světa zjevně nestačí?“ 
„Sklapněte, madam!“
Rád by mi nafackoval, ale nemůže, protože je duch. Průhled-
ný, nehmotný duch. 
„Ale no tak!“ říkám. 
Rozhoduji se, že tomu pisálkovi předvedu, jak vypadá skuteč-
ný bonmot. 
„Potlačej svý násilnický sklony, Roubíček!“ pronesu hlubo-
kým mužským hlasem (jakým v mých představách mluvil 
i Freud). „Zjevně procházej fází popření, vědí? Lépe řečeno se-bepopření… Jsou duch, co nevěří v duchy!“ 
Směju se. Automaticky čekám, že za tu brilantní parodii na 
starého židovského psychiatra sklidím nějakou další jízlivost — 
jenomže Mojmírův duch se náhle rozpláče. 
To by se podivil i Freud! říkám si. Po pravdě řečeno jsem vů-
bec netušila, že duchové dokážou brečet. Poprvé v životě vidím Mistrovo ego na kolenou — a vůbec nezáleží na tom, že jde 
o ego čistě astrální. Měla bych asi cítit zadostiučinění, ale místo toho udiveně zjišťuji, že mi je Mojmíra náhle docela líto. 
„Ale no tak… Snad hned neházíte rukavici do ringu?“ říkám 
smírně. 
51
„Všechno, v co jsem věřil, je v troskách!“ zaúpí Mistrův duch. 
„Všechno!“
Lítost nelítost, začínám mít toho jeho fňukání dost. 
„Co všechno?“ ptám se otráveně. 
„Myslíte tu otázku vážně?“ vyjekne podrážděně. „Fyzicky jsem 
přestal existovat! Jsem zkurvená živá mrtvola!“
Roztomilé je, že i když normálně otvírá ústa, žádný hlas z něj samozřejmě nevychází — a přesto mu rozumím každé slovo… 
Tyhle malé zázraky mě nikdy nepřestanou fascinovat. 
„Ale vypadáte i mluvíte skoro stejně. Pořád vás jaksi pozná-
vám!“ směju se. 
„Nemůžu pohladit svoje děti! Nemůžu se dotknout svý ženy! 
Nemůžu ji políbit!“
„No, to je pravda,“ připustím. „Asi si holt budou muset najít jinej způsob, jak ženě a děckám vyjádřit tu jejich takzvanou lás-ku…“
Jsem ze své sžíravé židovské ironie doslova nadšená, ale Mistr se ani nepousměje a namísto uznání svýma astrálníma prackama divoce máchá ve vzduchu, jako by se snažil dotknout vytrácejících se molekul nedávné manželčiny přítomnosti. Připomíná mi to 
známé záběry kosmonautů ve stavu beztíže, kteří se v kabině vesmírné lodi marně pokoušejí zachytit do rukavice volně poletující bublinu vody… Zatímco se potutelně chichotám, Mojmírův duch 
dvakrát hlasitě vzlykne — a potom se překvapivě hlasitě rozbrečí. 
Zní to sice jako reprodukce z velmi starého gramofonu, ale navzdory tomu milému retrozvuku je na našeho Mistra smutný pohled. 
Je to duch-troska. 
„Vzmužte se trochu, chlape!“ říkám. 
Z čiré zlomyslnosti mu trochu pocuchám vlasy — jen abych 
mu vizuálně připomněla, že ani tak jednoduchý úkon sám udě-
lat nemůže. 
52
„Děte do prdele, madam!“ odsekne. 
„Jak je libo,“ odpovím jízlivě. „Jenom nezapomínejte, Mistře, že jsem momentálně vaše jediný spojení s živým světem…“
Chvíli nad mojí poznámkou uvažuje a potom se chytne za 
svou astrální hlavu. 
„Panebože,“ říká nevěřícně. „Tohle je tak ponižující! Bytostný racionalista po smrti proměněn v ducha! V živou mrtvolu! Tohle musel vymyslet skutečně zapálenej sadista!“
„Připouštím,“ odpovím opatrně, „že to na první pohled může 
vypadat jako škodolibá ironie, ale —“
„To je škodolibá ironie!“ zvýší hlas Mojmírův duch. „Jo tak ty nevěříš na duchy, chlapečku? No tak z tebe ducha uděláme — 
a uvidíme, jestli přilezeš ke křížku!“ 
Vzdychnu. Moje trpělivost nezná hranic. 
„Může se to možná tak jevit, ale —“ 
Zcela netaktně mě přeruší. 
„Hovno jevit — to tak prostě je!“ Zlostně na mě civí. 
„Tak mi kurva netvrďte, že moje ponížení nebyl vyšší záměr!“ 
dodá výhružně. 
Opravdu jsem netušila, že duch může mluvit sprostě, ale 
u Mistra mě to na druhé straně nijak zvlášť nepřekvapuje. Jak žijeme, tak taky umíráme, říkám si — a ve stejné chvíli Mojmí-
rův duch zcela nečekaně, bez jediného signálu náhle zmizí. 
A sakra, dojde mi okamžitě. Jsem v bryndě. 
53
V
Mojmírova tělesná schránka tu samozřejmě dál leží — ale Mi-
str náhle znovu žije. 
Jeho srdeční tep zničehonic naskočí: ty dvě zelené křivky na 
malém monitoru nad jeho postelí, ještě před sekundou tak vý-
mluvně, tak nádherně rovné, bez nejmenšího varování (myslím 
varování pro nás, kteří už jsme začali truchlit) vylétnou do divokých amplitud. To původní rozkošně souvislé pískání, důvěrně 
známé z mých oblíbených telenovel z lékařského prostředí, ná-
hle znovu nahradí nepříjemně zesílený zvuk bijícího srdce — 
a ten mužský šovinista, který se ještě před pár vteřinami tak nadějně ubíral na onen svět, se jakýmsi podivným zázrakem či 
spíše kvůli nepochopitelné Boží protekci (vím, že se rouhám, 
ale v tomhle případě si vážně nemohu pomoct) zcela nečekaně probere k životu. 
Dýchá. 
Jeho pravá ruka se pohne. 
A pak už to jde ráz naráz. 
Po chvíli se dokonce — věřte nebo ne — na posteli posadí! 
Možná byl tak neduchovně naštvaný, možná cítil tak pozemský vztek, až ho to vrátilo zpátky na zem, říkám si. Nebo na jeho zbytnělé ego křehké síly reinkarnace nestačily. Tahle varianta mi připadá pravděpodobnější, nicméně holá skutečnost je ta, 
že Mojmírův výlet mezi mrtvé zjevně skončil dřív, než vůbec 
54
začal. Nic podobného jsem ještě nikdy neviděla — a přece se 
to stalo. Tady a teď, přímo před mýma očima. A stejně jako ve výše zmíněných telenovelách už přibíhají lékař a sestra. Zřejmě spolu byli na služebním pokoji, pochopím ihned. 
„Zdravíčko, doktore,“ pozdravím poněkud ponuře. 
Postarší kardiochirurg Mojmíra šokovaně pozoruje — zjevně 
nevěří vlastním očím. 
„On žije?“ žasne dětinsky. 
No tys nám tu chyběl, ty jelimane, pomyslím si. 
„Asi jo,“ říká Mojmír a poněkud udiveně se rozhlíží. „Asi žiju.“
Mám pocit, že romantická telenovela se změnila v jednu z těch přeceňovaných absurdních scének skupiny Monty Python, kterým se já rozhodně nesměju — a na rozdíl od Hedviky a dokto-
ra se nesměju ani při pohledu na toho vykuleného kašpara na 
lůžku. 
„Miláčku…“ hlesne přihlouple Mistr. 
Hedvice, jejíž mdloby jsou už ty tam a teď tu stojí stejně ohromeně jako všichni ostatní, to zoufale banální oslovení patrně přihlouplé nepřipadá, protože toho nemytého maratonce bez 
skrupulí okamžitě obejme a on ji na oplátku celou nehygienic-
ky oslintá. 
Další sen mého života skončil dřív, než začal. 
Naštěstí nám lékaři alespoň sdělí, že žijícího, leč údajně po dlouhé operaci velmi zesláblého Mistra pro všechny případy na příštích minimálně osmačtyřicet hodin uvedou do umělého 
spánku, takže se klidně můžeme jít vyspat. Kdyby prý nedej-
bože nastaly nějaké komplikace (při tom slově přirozeně trochu ožiju), dají nám vědět. 
Navrhuji okamžitý odjezd do našeho rodinného sídla na Sá-
zavě, kde budou děti na čerstvém vzduchu (a kde mám navíc — 
55
což samozřejmě taktně vynechám — i vlastní pokoj a také mno-
hem pohodlnější postelovou matraci), ale Hedvika trvá na tom, že zůstaneme v Nuslích, odkud do IKEMu v případě potřeby do-jedeme za patnáct minut. 
Chtě nechtě se přizpůsobím. 
Hedvika je celé dva dny jako tělo bez duše, takže jsem to já, kdo vaří, uklízí, venčí psy, hlídá obě holčičky na dětském hřišti v přilehlém parku nebo je vozí tramvají na Smíchov do kina. 
Bože, jak já nesnáším všechny tyhle multiplexy — a od včerejška hlavně ta takzvaná 4D představení, kde se s vámi každou chvíli celá sedačka divoce hýbe, pouštějí na vás vodu a kouř a k tomu všemu se vám do zad bolestivě zapichují imitace projektilů… 
A za tohle psychické i fyzické utrpení zaplatíte asi třikrát tolik než za normální, už beztak ostudně předražený lístek! 
Což jsem při odchodu z kina mladičké pokladní také řekla. 
